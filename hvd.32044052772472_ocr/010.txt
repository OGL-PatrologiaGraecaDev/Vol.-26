κν ΡΑτιιυι.. XXVI.
1
Α)

ﬂ
PRZEFATIO.
Ad eam jam devenimus editionis nostrae partem, qua Hieronymianarum Scriptionum
absolvitur genus illud, quod est quidem pro divinarum, quas tractat, Litterarum summa
dignitate caeteris prmstantius omnibus: pro auctoris autem incredibili eruditione ita excel-
lit, ut si post hoc ferme biennium, ex quo ejus me totum devovi studio, palam proﬁteri
quod sentio licet, aut me suscepti in his exornandis Commentariis negotii amor fallit, aut
nemo unquam post homines natos, nec sacrarum arcana rerum altius investigavit, nec
luculentius, ex tota antiquitatis memoria, atque omni disciplinarum genere exposuit. Qu‘od
si Veteris Instrumenti, quae hactenus superioribus tomis recensuimus interpretamenta,
tantam ejus provinciae gloriam sustinuerunt: quas Novi nunc exhibemus, nullis non nu-
meris absoluta, praeter eam laudem. id ferme etiam peculiare habent, quod paucis unum-
quodque opus. non jam dico mensibus, sed diebus fuerit absolutum, hicque integer tomus,
si rationem una ineas, vix quatuor, aut quinque mensium labore constiterit. Tantum ille
doctrinarum scatebat animus, et ψυχῇ saepe
instar est, quando ipse de se fatetur in Prologo alterius libri in Epistolam ad Ephesios,
interdum per singulos dies usque ad numerum mille versuum pervenire: cum tanta dictandi
alacritate, cui vix pares scribendo fuerint amanuenses, tantam et elocutionis castitatem
et sententiarum copiam aeque atque delectum jungere potuisse.
Quae hic itaque tomus complectitur sancti Patris opera, etsi non omnes, nobilissimas
tamen Novi Testamenti partes edisserunt: Matthaei scilicet Evangelium ; tum selecta quae-
dam Lucae capita, triginta novem Homiliis ex Origenis Grmco Latine redditis; quatuor
denique Pauli Epistolas, ad Galatas et Ephesios, Titum et Philemonem. Atque ut de singulis,
quas praedocere lectorem decet, exponam, et praecipue scriptionis tempus: Commentariorum
in Matthmum, qui ex Scripturarum ordine primi occurrunt, quatuor libros S. Pater, cum
subito ex Oriente Romam navigaturus Cremonensis Eusebius hanc sibi quasi sitarciam dari
petiisset, vix quindecim dierum spatio, imminente jam Pascha, profudit, cum atrium
mensium aagrotatione vixdum convalescere inciperet. Ex his facti circumstantiis, quas
ipsemet in prioris prologo libri Auctor notat, manifesto licet colligere, ad quem annum,
sive anni perexiguam partem elucubratio ista pertineat. Ea quippe trium mensium aegro-
tatio, quae sub Quadragesimse diebus illum utcunque respirare permisit, plane eadem est
atque illa, quam in epistola in nostra recensione 71, ad Lucinium notat: Ego longo tentus
incommodo, vix in diebus Quadragesimz respirare coepi: et multo luculentius in 73, ad Evan-
gelum: Post longam aegrotationem, via: in Quadragesimaa diebus febri carere potuit, et cum
alteri me aperi praepararem, paucos dies, qui supererant, in Matthwi Expositione consumpsi.
Certis autem argumentis ex Hieronymianarum maxime rerum serie ostendimus in Chro-
nologicis Notis ad eas epistolas, tres illos menses ab anni trecentesimi nonagesimi octavi
primis, ut ita dicam, Kalendis, nisi si mavis a superioris Decembri, esse supputandos ; ut sit
adeo ejus anni Martio mensi ascribenda temporis epocha, cum et recreatus paulisper est
S. Pater ab aegra valetudine, et omissa studia hisce dictandis in Matthaaum Commentariis
nimia aviditate repetivit. Pascha, quod jam imminere sibi dixit, eo anno Aprilis decima
octava die contigit. Id porro ipsum ex Eusebii in Italiam adventu constituas; quem Romae
fuisse hoc ipso anno post medium, testatur Hieronymus epistola in nostra recensione 74,
ad Ruﬁnum, non illum Aquileiensem, sed qui Romanus presbyter vulgo audit: ubi, Gaudeo,
inquit, super testimonio erga me sanctitatis tum, et amore sancti presbyteri Eusebii: nec
dubito quin me publice prwdicetzs. Sed et liquido constabitex ipsiusmet Aquileiencis pro-
fectu Romam: libro enim tertio Apologias contra eumdem num. 24, post annum ex quo
Ruﬁnus isthuc pervenerat, advenisse Eusebius asseritur: Paulinianus et Eusebius post
annum vestra? navigationis profecti sunt. Sed et liquido constabit ex ipsiusmet Aquileinsis pro-
fectu Romam: libro enim tertio Apologiaa contra eumdem num. 24, post annum ex quo
Ruﬁnus isthuc pervenerat, advenisse Eusebius asseritur: Paulinianus et Eusebius post
annum vestrae navigationis profecti sunt. Ruﬁnum vero jam a superiore anno 397' post re-
ditum e Palaestina, sub Siricio moratum Romae esse, nihil est dubium, totaque gestorum
ejus historia persuadet, Non est adeo cur aliquem moveat locus ille in caput ιι Matthaei, ubi
